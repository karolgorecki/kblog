---
templateKey: blog-post
title: Recenzja żwirku silikonowego Calitti Crystals
date: 2020-02-18T21:03:47.256Z
description: >-
  Zacznijmy od tego, z czego składa się żwirek silikonowy oraz jaki jest jego
  fenomen.
featuredpost: false
featuredimage: /img/_dsc3400miniaturka-blog.jpg
tags:
  - Recenzje
---
![](/img/_dsc3400mini-01.jpg)

Żwirek silikonowy zwany również silikażel (z angielskiego silica oznacza krzemionkę).

Jest naturalnie występującym minerałem, który po odpowiedniej obróbce występuje w postaci twardych kryształków. Porowata faktura przyczynia się to silnej absorpcji cieczy.

Żwirek silikonowy Calitti Crystals nie wymaga sprzątania po oddaniu moczu przez naszych pupili. Zaleca się przemieszanie kuwety. Sprzątanie po dwójce nie będzie stanowiło problemu, bo żwirek jest na tyle drobny, że bez problemu przelatuje przez oczka łopatki.

![](/img/_dsc3115mini.jpg)

Szczerze mówiąc pierwszy raz mam w rękach żwirek silikonowy. Do tej pory używaliśmy bentonitowy i różne rodzaje żwirków drewnianych. Moje koty obecnie korzystają z dwóch kuwet. Mamy trzecią tak zwaną awaryjną, która teraz do testów nowego żwirku przydaje się w sam raz. Powiem tylko, że szykuje się ciekawy pojedynek.

![](/img/_dsc3214minimini.jpg)

Pierwsze wrażenia jeszcze przed otwarciem to te wizualne. Ogólnie żwirki silikonowe zdecydowanie wyróżniają się na tle innych. Transparentne białe kryształki z dodatkiem kamyczków w kolorze fuksji “wyglądają tak jakby luksusowo”. Okazuję się więc, że nawet kocia kuweta może nabrać dizajnerskiego looku. Brzmi zabawnie, ale tak właśnie jest. Poza najważniejszymi względami takimi jak funkcjonalność miło jest, gdy produkty również cieszą oko.

Zapach dla mnie jest niewyczuwalny. Jedynie podczas wsypywania żwirku do kuwety wyczułam taki specyficzny zapach pyłu.

Tym bardziej ciekawiło mnie jak będzie się sprawdzał podczas użytkowania. Skoro na rynku są też zapachowe żwirki moje pierwsze skojarzenie było takie, że może nie maskują wystarczająco zapachu. I tu nastąpiło miłe zdziwienie.

![](/img/_dsc3261mini.jpg)

Kicia jako pierwsza przystąpiła do testowania, chyba zrozumiała to zbyt dosłownie. Nie dość, że zaczęła rozkopywać żwirek łapkami (co wyglądało mega śmiesznie, jak lisek który poluje w śniegu). Na dodatek chciała się poczęstować, na szczęście zareagowałam w porę. Na Kicię muszę szczególnie uważać podczas wprowadzania nowych rzeczy do domu.

Trochę czasu upłynęło na zabawie w łapanie kryształków. Wreszcie instynkt zrobił swoje. Mocz jest niewyczuwalny, i od razu się wchłonął pozostawiając tylko żółtą plamę. Wystarczy przemieszać łopatką i gotowe. Zdecydowanie to duży plus w kwestii zaoszczędzenia czasu. Biorąc pod uwagę osoby, które mają sporo zwierząt lub gdy ktoś nie przepada za tą czynnością.

Ilość żwirku która zostaje poza kuwetą jest w normie. Praktycznie przy każdym żwirku koty rozsypywały tyle samo. Nie używam wycieraczki więc ciężko powiedzieć czy to rozwiązałoby sprawę.

Jeśli chodzi o kwestie delikatności dla łapek, to myślę, że Calitti zdał egzamin. Skoro Kicia poświęciła tyle czasu na zabawie w łapaniu kryształków oraz skakaniu na nim, musiała czuć się komfortowo.

Przez okres testowania żaden kot nie zrobił do niego “dwójki”. Ale to mnie jakoś szczególnie nie dziwi. Od początku mamy podział, jedna kuweta służy w większości przypadków na siku, a załatwiają “dwójkę” w drugiej.

Ogólnie jestem zadowolona. Warto zwrócić szczególną uwagę na naszych pupili podczas pierwszego kontaktu z nowym żwirkiem. I zdecydowanie polecam krytą kuwetę, po dłuższym stosowaniu kolor żółty może wyglądać mało estetycznie. W kwestii wyboru żwirku zawsze ostatnie słowo mają nasze koty. Warto przetestować różne opcje.

![](/img/_dsc3392mini-ok.jpg)

Żwirek silikonowy w 3 słowach to zdecydowanie: Wygląd, Wygoda, Praktyczność.

Według producenta żwirek Calitti® Crystals:

\-Błyskawicznie wchłania mocz

\-Eliminuje brzydkie zapachy

\-Antybakteryjny

\-Delikatny dla łapek

\-Bezpyłowy

\-Można wyrzucać do toalety

Dziękuję za możliwość przetestowania żwirku.
