---
templateKey: blog-post
title: "\U0001F48CAdopcja w pigułce czyli 6 kroków by adoptować przyjaciela. "
date: 2019-07-26T00:27:00.000Z
description: >-
  Przedstawię wam jak wygląda ten strasznie długi proces adopcji, gdy już
  zobaczyłeś np.kota w internecie i skradł Twoje serce, co dalej? :⁠
featuredpost: false
featuredimage: /img/62248915_155368112265161_7790724241857524336_n.jpg
tags:
  - Adopcja
  - Artykuły
  - Blog
---
![](/img/62248915_155368112265161_7790724241857524336_n.jpg)

✔️ Kontaktujesz się z organizacją lub osobą, która sprawuje opiekę nad kotem, wystarczy napisać pod zdjęciem np. proszę o kontakt lub cokolwiek. Zapewniam, że sami też zaraz się odezwą.⁠ Proszę się jednak nie zrażać jeśli nie uzyskamy w ekspresowym tempie odpowiedzi pod postem na temat naszego potencjalnego przyszłego pupila. Nie zapominajmy, że opiekunowie to też ludzie. W większości przypadków to wolontariusze, którzy pomagają bezbronnym istotom po godzinach swojej pracy. 



✔️ Podajesz maila na który zostanie wysłana ankieta przed adopcyjna.⁠ To bardzo ważny krok. Proszę się nie zniechęcać i nie bać tej ankiety. W końcu wam tak samo jak wolontariuszom zależy by ich podopieczni znaleźli możliwie jak najlepszy dom.



✔️ Wypełniasz ankietę gdzie znajdują się pytania o potencjalny przyszły dom tego typu: Czy znajdują się inne zwierzęta, czy domownicy mają alergie, czy zapewniacie bezpieczeństwo siatkując balkon, jaką karmą planujecie go karmić, czy poradzicie sobie finansowo gdy kot zachoruje.. itp.⁠ Spokojnie nikt tu nie jest wścibski. Te pytania mają nakreślić wizje przyszłego domu. I co ważne wspólnie rozwiązać problem lub różne przeciwności. Doradzić np. jakie karmy są wartościowe oraz gdzie można kupić by nie przepłacać. Niestety wiele karm znanych firm z dobrym zapleczem marketingowym jest w tej samej cenie lub większej niż karmy bytowe. Tak samo jak w kwestii zabezpieczania okien/ balkonu. Tak wiem .. to bardzo kontrowersyjny temat. Nikt nikomu nie karze robić z domu więzienia. Zabezpieczenie balkonu to konieczność, w końcu nie po to się zwierzęta ratuje z ulicy by niedługo po adopcji miały z powrotem tam trafić. Jest wiele rozwiązań np. profesjonalne firmy lub można to zrobić samemu po kosztach. A co najważniejsze siatki są prawie nie widoczne. Ot co, taka magia. 



✔️ Odsyłasz wypełnioną ankietę i czekasz na wiadomość.⁠

Jeśli przeszłaś pozytywnie wstępną weryfikację to czas umawiać się na wizytę przed adopcyjną⁠.  Czyli korzyść działająca w dwie strony. Wolontariusz potwierdza treść ankiety z rzeczywistością, a my mamy możliwość porozmawiać, doradzić się. To moment w którym można wspólnie omówić ankietę jeśli sytuacja tego wymaga. 



✔️ Następnie zostaje już tylko przywitać w domu nowego członka rodziny i dbać o niego.⁠ Najwspanialszy moment. Na tym etapie wskazana jest cierpliwość i zrozumienie. Musimy dać nowemu domownikowi trochę czasu by się zaaklimatyzował.

⁠

Ciągle nurtują mnie pytania dlaczego ludzie nie potrafią dotrwać do końca? Często rezygnują już na pierwszym etapie, a jeśli już podają maila to coś magicznego jest w tej ankiecie, że tak rzadko wraca uzupełniona, dlaczego? ⁠



🎈

Nie zniechęcaj się --> Rozmawiaj

Bądź szczery wobec siebie oraz innych.

Daj czas nowemu domownikowi.

Prędzej czy później zwierzęta odpłacają się z nawiązką za okazaną dobroć.



Powodzenia.
