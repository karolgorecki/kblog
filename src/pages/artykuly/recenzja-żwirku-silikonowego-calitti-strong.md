---
templateKey: blog-post
title: Recenzja żwirku silikonowego Calitti Strong
date: 2020-06-15T20:54:16.697Z
description: >-
  Dziś chcę się z wami podzielić moimi wrażeniami po testach żwirku
  bentonitowego Calitti Cat Litter. Zacznijmy od tego, że wcześniej miałam w
  rękach jakiś losowy marketowy żwirek bentonitowy. Pierwsza styczność z nim to
  raczej niewypał. Zniechęciłam się na dobre. Do czasu, gdy dostałam paczkę do
  testowania żwirków bentonitowych od Calitti Cat Litter. Pomyślałam sobie, ok
  czemu nie? Może odczarują bentonit. 
featuredpost: false
featuredimage: /img/calitti-strong.jpg
tags:
  - Recenzje
---
![](/img/_dsc8313mini.jpg)

Teraz trochę konkretów.

## Z czego dokładnie składa się żwirek bentonitowy?

Żwirek bentonitowy to naturalne podłoże ponieważ pochodzi ze skały osadowej. Występuje w postaci mniejszych lub większych kamyczków w odcieniach brązu. Dostępne w dwóch wersjach zapachowych naturalnej i lawendowej. Producenci wychodząc naprzeciw oczekiwaniom naszym kociastym zadbali by było w czym wybierać.  Głównym zadaniem bentonitu jest absorpcja cieczy i zapachu.

![](/img/_dsc8375mini.jpg)

Oceniając książkę po okładce powiem, że sam wygląd jest super. Twarzą żwirku bentonitowego jest dziecko rodziny Calitti czyli kot Blues o którym można przeczytać z tyłu opakowania. Zostać kocim celebrytą, tyle wygrać. Oczywiście Kicia zapuściła żurawia na Blusa (trust me). 

![](/img/_dsc8548.jpg)

![](/img/_dsc8641.jpg)

Pierwsza styczność z bentonitem Calitti - drobne przyjemne w dotyku brązowe kamyczki. Hmm okej zapraszam towarzystwo niech sami ocenią. W końcu to oni podejmują ostateczną decyzję.

Istotna kwestia i zmora niejednego bentonitu: Czy pyli? Czy się zbryla? Czy się roznosi po domu? Czy niweluje zapach moczu? 

![](/img/_dsc8648.jpg)

## Czy pyli?

Za pierwszym razem, gdy go wsypywałam z normalnej wysokości nie pylił jakoś mocno. Czułam minimalnie zapach pyłu, ale nie dostałam zasłoną dymną w twarz. Podkreśliłam, że za pierwszym razem nie pylił dlatego, że chciałam zrobić kolejne ujęcie do filmu i czynność powtórzyłam 3 razy pod rząd no to już w nosie zakręciło :P 

![](/img/_dsc8724.jpg)

## Czy się zbryla?

Zbryla się bardzo dobrze. Co ułatwia wybieranie zbitych kulek. Kolejna kwestia to czy się ślimaczy. Niby nie, ale Kisiel sika na ściany kuwety i to dość sporą ilość. Żwirek się zbryla w twardą postać i troszkę trzeba go rozłupać na mniejsze kawałki. Raz o mało łopatki nie złamałam :D Czyli Tak, bardzo dobrze spełnia swoją rolę.

![](/img/_dsc8685.jpg)

## Czy się roznosi po domu?

Kicia jako pierwsza się zainteresowała nowym podłożem w kuwecie. Myślałam, że pęknę ze śmiechu jak grzebała łapką i zaczęła jakby wąchać te rozczapirzone kocie paluszki. Troszkę się pobawiła kamyczkami, rozkopywała aż w końcu zrobiła szybkie siku. Zakopała po sobie więc jest sukces bo ta pannica czasami o tym zapomina. Czy się roznosi? Żwirek nasypałam do krytej kuwety, wychodząc kotki otrzepują łapki, więc jeśli ktoś korzysta z otwartej kuwety na pewno musi się liczyć z tym że będzie troszkę żwirku wokół. Te kamyczki są małe i lekkie więc nic dziwnego, że  wchodzą między paluszki. Ilość żwirku pozostawiana poza  kuwetą jest w normie (porównując do tych które miałam wcześniej). 

![](/img/_dsc8467.jpg)

## Czy niweluje zapach moczu?

Uważam, że tak. Mam na myśli Calitti wersję neutralną. Pierwszy żwirek bentonitowy ‘no name’ miał bardzo specyficzny zapach w połączeniu z moczem . 

Jeśli chodzi o wersje lawendową to ja odleciałam totalnie. Jak dla mnie zapach petarda. Bardzo delikatny trochę słodki lawendowy. Kicia i Kisielek załatwiali się do niego tak samo jak do neutralnego więc raczej im nie przeszkadzał. To jest najistotniejsza kwestia. Pamiętajmy, że mimo tych wszystkich pięknych opakowań i zapachów to kot ma ostatnie słowo. W końcu to on ma się tam załatwiać. 

![](/img/_dsc8739.jpg)

Na co dzień używam rozdrobnionego żwirku drewnianego i zawsze chętnie się do niego załatwiały. Z ciekawości jedną kuwetę zostawiłam z drewnianym żwirkiem a do drugiej kuwety wsypałam bentonit od Calitti. Istotną dla mnie informacją jest to, że oba koty siku robiły o wiele częściej do żwirku bentonitowego. Za to jak na razie żaden kot nie zrobił do bentonitu dwójki. Nie wiem dlaczego tak sobie go szanują skoro wyraźnie mówiłam, że mogą eksploatować do granic możliwości żebyśmy mogli jakieś wnioski wyciągnąć. 

Ważne info

Jak głosi ustawa z dnia 7 czerwca 2001 r. o zbiorowym zaopatrzeniu w wodę i zbiorowym odprowadzaniu ścieków art.9 

**NIE można utylizować żwirku bentonitowego w toalecie.** 

![](/img/_dsc8485.jpg)

## Podsumowanie

**Plusy:**

* Żwirek dobrze się zbryla
* Łatwy w utrzymaniu czystości, 
* Jest ekonomiczny
* Możliwość wyboru zapachu

**Minusy:**

* Podczas wsypywania kilku worków na raz trochę się pyli 
* Trochę roznosi się wokół kuwety

Pamiętaj uszanuj wybór swojego kota.

Mój wniosek

Calitti Cat Litter odczarował żwirki bentonitowe. 

![](/img/_dsc8448.jpg)
